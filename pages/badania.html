<div class="lefttext">


    <h2>W ramach prowadzonych w naszym Zespole badań naukowych oferujemy możliwość:</h2>


    <ul>
        <li>Przeprowadzenia syntezy nowych surfaktantów, jak również nietypowych związków powierzchniowo aktywnych o szerokim spektrum zastosowania.</li>
        <li>Wytworzenia cienkich warstewek powierzchniowych bazujących na materiałach funkcjonalnych o ściśle określonej grubości i pożądanej jakości; zarówno na powierzchni cieczy, jak i ciała stałego.</li>
        <li>Eksperymentalnego i teoretycznego modelowania dwu-wymiarowych błon biologicznych techniką Langmuira oraz przeprowadzenia badania wpływu substancji bioaktywnych na właściwości biofizyczne błon; weryfikacji modeli na układach biologicznych. Wyznaczenia oddziaływań lek-błona w aspekcie badania mechanizmu działania leków, wyjaśnienia ich toksyczności oraz identyfikacji celów molekularnych na powierzchni błony.</li>
        <li>Wykonania badania kinetycznego ureazy w formie natywnej i immobilizowanej, jak również wykonania badania strukturalnego chitozanu oraz jego wpływu na filmy lipidowe.</li>
    </ul>

    <h2>Obecnie prowadzimy badania w następujących grupach tematycznych:</h2>

    <ul>
        <li>Synteza i fizykochemiczna charakterystyka nowych surfaktantów (np. pochodnych perfluorowanych i semifluorowanych alkanów).</li>
        <li>Eksperymentalne i teoretyczne modelowanie dwu-wymiarowych błon biologicznych techniką Langmuira.</li>
        <li>Badanie wpływu substancji bioaktywnych oraz leków (np. oksysteroli, cyklosporyny A, alkilofosfocholin, kardiolipiny) na właściwości biofizyczne modelowych błon lipidowych.</li>
        <li>Badanie funkcjonalnych materiałów (bio)polimerowych (np. chitozanu) oraz enzymów (np. ureazy).</li>
        <li>Zastosowanie metod teoretycznych do modelowania układów chemicznych, takich jak bioaktywne związki heterocykliczne i ich metalokompleksy, policykliczne związki aromatyczne oraz polimery. Badania zachowania się związków aromatycznych w roztworach oraz wpływu rozpuszczalnika na efekt podstawnikowy. Badanie zjawiska tautomerii i aromatyczności.</li>
    </ul>


</div>
